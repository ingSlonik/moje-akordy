# Kometa
@ Jaromír Nohavica
$ 2000
% 80

// brnkat

[Ami]Spatřil jsem kometu, oblohou letěla,
chtěl jsem jí zazpívat, ona mi zmizela,
[Dmi]zmizela jako laň [G7]u lesa v remízku,
[C]v očích mi zbylo jen [E7]pár žlutých penízků.

[Ami]Penízky ukryl jsem do hlíny pod dubem,
až příště přiletí, my už tu nebudem,
[Dmi]my už tu nebudem, [G7]ach, pýcho marnivá,
[C]spatřil jsem kometu, [E7]chtěl jsem jí zazpívat.

// refren
[Ami]O vodě, o trávě, [Dmi]o lese,
[G7]o smrti, se kterou smířit [C]nejde se,
[Ami]o lásce, o zradě, [Dmi]o světě
[E]a o všech lidech, co kdy [E7]žili na téhle [Ami]planetě.

[Ami]Na hvězdném nádraží cinkají vagóny,
pan Kepler rozepsal nebeské zákony,
[Dmi]hledal, až nalezl [G7]v hvězdářských triedrech
[C]tajemství, která teď [E7]neseme na bedrech.

[Ami]Velká a odvěká tajemství přírody,
že jenom z člověka člověk se narodí,
[Dmi]že kořen s větvemi [G7]ve strom se spojuje
[C]a krev našich nadějí [E7]vesmírem putuje.

// refren
[Ami] [Dmi]
[G7] [C]
[Ami] [Dmi]
[E] [E7] [Ami]
Na na na ...

[Ami]Spatřil jsem kometu, byla jak reliéf
zpod rukou umělce, který už nežije,
[Dmi]šplhal jsem do nebe, chtěl jsem ji osahat,
[C]marnost mne vysvlékla [E7]celého donaha.

[Ami]Jak socha Davida z bílého mramoru
stál jsem a hleděl jsem, hleděl jsem nahoru,
[Dmi]až příště přiletí, [G7]ach, pýcho marnivá,
[C]my už tu nebudem, ale [E7]jiný jí zazpívá.

// refren
[Ami]O vodě, o trávě, [Dmi]o lese,
[G7]o smrti, se kterou smířit [C]nejde se,
[Ami]o lásce, o zradě, [Dmi]o světě,
[E]bude to písnička [E7]o nás [Ami]a kometě ...
